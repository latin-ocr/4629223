4

ln quem, fateor, non opus erat ut obtorto collo traherer, si quidem nulla unquam admiratione
carminis me abripi patiebar et ab Ovidiana quam illi crassa Minerva deprehendere sibi vide-
bantur elegantia carmen nostrum mirum quantum distare nullo non tempore statuebam: ita
omnia ad auream illam Nasonis ubertatem et limpidam ut ita dicam venustatem collata sor-
dent et jacent, ita prae dictionis luminibus quibus summus poeta sua distinxit pallent in nostro
vel scite etcum acumine dicta pleraque, ita prae nativa ingenii felicitate et facilitate qua Ovidius
et ut quisque ei proximus est excellunt artis sive potius imitationis neque interdum non operosis—
simae et molestissimae vestigia apparent. At longe alia est res si ab omni comparatione cum
antiquitatis operibus discesseris nostrumque sui temporis modulo metiaris. Ubi confitendum
est auctorem et metri scientia et versuum pangendorum arte et vero etiam (si a paucis qui-
busdam nec sane levissimis discedas) sermonis puritate satis conspicuum esse. Neque enim
quod versu 375

regna deae immitis parce irritare querendo
vocabulum iambi pedis mensura comprehensum cum subjecta vocali coalescere jussit, insciti
est poetae metrumve ignorantis, si vel maxime verum esset quod Lachmannus observavit
Ovidium ab hoc coalescendi genere sese continuisse3 et nescio an non unico illo exemplo hanc
sibi licentiam noster indulserit, sed et altero, versum dico 349

imposuit te alto Fortuna locumque tueri

jussit honoratum
ubi aut valde fallor aut structurae concinnitas postulat: imposuit te alto Fortuna Ioco hunc-
que tueri seqq. Permirum est, Ottonem Gruppium cum rerum omnium quae pulcri quodam
sensu percipiuntur tum maxime poeticarum elegantiarum arbitrum haud contemnendum, post-
'quam et alibi et libri cui inscriptus est Minos pag. 494 rationibus Hauptii obsecundandum
esse scripsit, nuperrime Hauptio et vero etiam sibi ipsi adversarium exstitisse in libro cui
Aeaco titulus est (vide p. 156 seqq). ld quod eo magis mirum debet videri quod Gruppius
in libro de Latinorum elegia c nscripto (p. 389) ulterius progressus ipso quem nunc inpugnat
Hauptio etiam disticha illa q<12ae sunt de Maecenatis morte contendit ab auctore nescio quo
neoterico prosecta esse. In universum tanta Gruppius in libro nuperrime edito grassatur in
bonum Horatium licentia, secando, urendo, cum pessimis optima quaeque extirpando, ut qui
eum audiverit de Hauptiana nostri carminis crisi querentem non possit non recordari Hora-
tiani illius: quis tulerit Gracchos de seditione querentes? Nec vero eo usque progredior ut
cum Luciano Muellero dicam⁷ qui contra Hauptii rationes sentiat eum nihil sentire, nec opus
erat ut Gruppius huius hominis, Muellerum dicO, auctoritati vel tantillum tribuendum censeret.

Ea est enim Muelleri‚ hominis ad diffamandam philologorum humanitatem nati, indoles ut quum

