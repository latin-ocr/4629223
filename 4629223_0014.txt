6

 

vel maxime adulterini fetus speciem exhibeat, antiquitati possit vindicari. Igitur, quae Gruppius
protulit, partim leviora sunt prae contrariorum argumentorum ponderibus, partim ita consti—
tuta, ut aeque bene in contrariam partem flecti queant. Quodsi qui fortasse mirantur me
quantumvis fidem carminis impugnantem tamen quaedam eius emendaturum, immo unum locum
v. 283 seqq. transpositione curaturum, quod quam rationem habeat in scriptione scilicet
neoterica et temporum librariorumve injurias minime passa speciose quaerentes, hoc re-
spondeo, posse vel unius saeculi decursu permulta casu, posse vel brevissimo temporis spatio de
industria mutari plurima, Quorum utrum factum sit in carmine nostro (cujus N. Heinsius quat-
tuor vidit codices manuscriptos), non decerno. Igitur lubet in sequentibus tum Hauptianae ar-
gumentationis pondera quibusdam momentis corroborare, tum ubi nimis ille severum censorem
agere visus est, poetae nostro patrocinari, praeterea locos quosdam qui labem traxisse mihi
videntur ad suum nitorem emendando revocare. In quibus quod postremo loco posui possit
nescio quibus severioribus inter philologos et morosioribus supervacuum videri et otio litte-
rato haud admodum dignum, utpote in re ,ab antiquitatis ambitu remota. Audio, at linguae
germanicae gnari quod in suis poetis faciunt quos aetas vel proxime elapsa inter vivos vidit,
eccui nisi philologo periclitandum est in iis, quae latino conscripta sermone, quamvis nou ad
cascam antiquitatem recedant, tamen aliquot saeculorum aetatem tulerunt? Igitur haud multum
ab initio v. 5a6

nec tua te pietas distendit amore duorum

nec posito fili nomine? dicis »uter‹‘?
prorsus infacete dictum est posito quod debebat esse dicto sive audito. Nec emendatio in
promptu est nec metrum arbitror qualemcunque admittere. Igitur poetam dormitavisse sta-
tuendum est. Quod quamquam vel divino Homero accidisse vix opus est ut ab Horatio edo-
ceamur, tamen ceteris punctis suffragantibus facit ad augendam falsi suspicionem. At vero
proxime sequentibus duobus versibus 7 et 8

Et quisquam leges audet tibi dicere flendi,

et quisquam lacrimas temperet ore tuas?
nolo poetam insulsitatis crimine onerare, ubi tam proclivis est emendatio Ecquis jam seqq,
utroque loco. Et pervelim (modo res nobis sit cum vetere quodam poeta) liceat per metrum
versum 16

et titulum belli dux duce fratre tulit
aliter constituere, siquidem casum nominandi in similibus vix invenias apud probae latinitatis

auctores, ut vel hoc indicio fides poetae suspecta reddatur. Versu 24 (nam liceat nullo alio

