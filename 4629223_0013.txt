5

 

multo minus ingenii dotibus quam linguae virulentia morumque insolentia valeat, a judicii vero
elegantia et ab omni sapore poetico misere sit destitutus, tamen qua est putida ingenii arro-
gantia solus sibi sapere videatur. Quem in profliganda barbarie alterum pro Dii Achillem
— is enim sibi videtur - ceteri qui norunt omnes Thersitem potius procul a se arcent. Qui
quum dicat (ut ad rem redeam) »in versibus nostri carminis nihil inesse quod arguat scripto·
rem ab antiquitate alienum, nec omnino quidquam nisi hoc partim sat politis, aliquando du-
rioribus hunc scriptorem uti numeris, quam fere admittantur ab eis qui docta imitatione et
alieno sermone componant versuS,« recte quidem dicit, sed addendum erat, ni fallor, Ovidius
et qui illius sive artem sive aetatem sequuntur poetae quum in elisionibus admittendis prae
antiquioribus poetis parcissimi sint, nostrum poetam, quippe elisionum vel fortissimarum largam
sibi copiam indulgentem, hoc ipsa re suspicioni ansam dedisse. Ceterum fatendum-in hac quo-
que quaestione, quae est de epicedii Drusiani genuitate, ex doctrinae copiis non posse omnia
decerni, redire haud pauca ad judicii elegantiam, idque judicium (gustum nostrates dicunt)
non tam certa ratione et disciplina niti quam nativo quodam veri pulcrique sensu a quo qui
rem criticam exercent philologi haud pauci, qui vel maxime in poetarum explicatione invitis
Musis versantur , mirum quantum abhorrent. Quam rem ut longius persequar, non est hujus
disputatiunculae. Igitur Gruppius ut sententiam suam de genuina carminis nostri aetate sta-
biliat nonnulla affert quae, quod exquisitiorem rerum notitiam prae se ferant, falsario recentioris
nescio cujus saeculi vel doctissimo vix ad manum fuisse, soli illorum temporum aequali inno·
tuisse speciose argumentatur. Et hoc argute addit, qui tanta industria doctrinaque versatus
fuerit in rimandis rebus a communi notitia remotioribus philologus nescio quis saeculi quarti
et decimi, hoc vix admissurum fuisse, ut in quibusdam locis (quos Hauptius exagitavit, velut
turbam bonorum v. 79 fortunam nocendi v. 47, alios) a dicendi cosuetudine recederet, immo viam a
probis latinitatis auctoribus munitam atque tritam fuisse ingressurum. Fuisse igitur auctorem
eis quae persequatur temporibus aequalem, non tam poetam perfectum quam elegantem hominem
et qui primis quasi labris poeticam nec tamen crassa prorsus Minerva attigisset. Quid quod
equitum ordini adscripsit nostrum, versus 201 particula »adsumus omnis eques« ingeniose in hanc
rem usus? Ingeniose quidem et speciose, sed, ut credo, minus vere. Hanc enim prudentiam
quis falsario vel obtusissimo, qui aequalem se simulat quibus libet hominibus vel rebus, deesse
arbitretur ut sibi ipsi partes quosdam in illis rebus locumque tribuat? In iis vero quae a con-
sueto dicendi more recedunt ut sunt tolerabilia ita quaedam ferri nequeunt et vel Gruppio auctore
hanc tantum explicationem immo excusationem habent ut ab interpolatore sint profecta. Jam
vero si quaecunque displicent in carmine interpolatoris culpa facta esse judicamus (in eo praesertim

quod vetustioris codicis manuscripti auctoritate nititur nulla), nescio ad nullum non opus quod

