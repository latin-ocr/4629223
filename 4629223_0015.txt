7

 

nisi versuum ordine observato carmen decurrere) versu igitur 24 non nego ferri posse

et quicunque coli jusque piumque deos
quanquam fortassi praetuleris, quod magis est ex consuetudine in ejusmodi formulis fere ob-
servata: et quoscunque coli fasque piumque deos. At vero prorsus nulla causa erat cur et
Heinsius et alii tantopere offenderent in versu 43

quodque >pudicitia est tantum inviolata bonorum,

ultima sit laudes inter ut illa tuas? (scilicet quid tibi profuit?).

Nihil enim corrigendum neque , quod Heinsio placuit: quidque pudicitia tantum cumulasse bo-
norum, neque quod Hauptio: quodque pudicitia est tantum cumulata bonorum, substituendum.
Modo leviore interpunctione post inviolata incidas orationem, omnia sana erunt:

quodque pudicitia est tantum inviolata, bonorum

ultima sit laudes inter ut illa tuas -

ubi bona, quod saepissime, idem valent atque virtutes, et inter laudes tuas bonorum hy-
pallages figura poetis maxime frequentata dicitur pro inter laudes bonorum tuorum. Jam vero
considera mecum locum omnium mea quidem sententia gravissimum ad culpandum novicii
poetae ingenium, versus dico 57 a 58

quid si non habitu sic se gessisset in omni,

ut sua non essent invidiosa bona?

Hoc enim vult poeta, sic per omnem vitam sese gessisse Liviam, ut digna fuerit cui
omnes bona inviderent (vernacule dicas »dass alle sie um ihre Vorziige beneideten«), itaque --
hoc enim inde vult effici — fortunae acerbitatem indigne in ea fuisse grassatam. Quod vero poeta
dicit sententiam efficit plane contrariam repetita negatione non. Dicendum erat aut: Quid si
non habitu sic se gessisset in omni, ut bona essent invidiosa? aut saltem et non essent invi-
diosa bona. (Tum scilicet fortunae posse condonari acerbitatem)‘? Et ut concedam, ita
scripsisse poetam ut postremo loco posui, tamen restaret foedissima labes quam nullis machinis
elueris, scilicet pronomen possessivum sua, ubi leges grammaticae requirunt , immo flagitant
demonstrativum ejus. Igitur quoquo te verteris poetam deprehendes turpissime oscitantem.
In iis quae proxime sequuntur:

Caesaris adde domum, quae certe, funeris expers,

debuit humanis altior esse malis.

llle vigil, summa sacer ipse locatus in arce,

res hominum ex tuto cernere dignus erat,

nec fleri ipse suis nec quemquam flere suorum —

horum igitur qui medii sunt versus sensu omnino cassi sunt , nam quae est hoc loco Caesaris

