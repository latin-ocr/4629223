 

De Drusi epicedio.

Elegiam de morte Drusi qui non praeoccupato opinationibus animo legerit magnopere
mirari necesse est qui sactum sit ut duumvirorum judicii elegantia non minus quam interiore
veterum linguarum cognitione prae ceteris conspicuorum non modo suspicionem nullam moverit
sed summum assensum tulerit, quorum alter, Nicolaus Heinsius, non dubitavit carmen »longe
praestantissimum »vocare«, alter, L. C. Valkenarim, vel maxime »majestatem Romanam« in eo
regnare judicavit. Quos quo tandem animo laturos esse existimabimus, si nostris temporibus
existere viderent qui non modo poeticas virtutes tantum non omues ab illo foetu abjudicarent
sed vel e consortio genuinorum venerandae antiquitatis operum eum eximerent et ad noviciae
cujusdam aetatis his atque similibus ingenii lusibus indulgentis specimina detruderent? Nec
tamen eosdem quo erant veritatis sensu atque studio diutius refragari suamque praefractius
opinionem defensuros esse putaverim, modo liceret iis argumentorum vim atque gravitatem
examinare quibus nostra aetate Mauritius Hauptius elegorum illorum et latinitatem quam exhibere
videbantur incorruptam et praetextam antiquitatem labefactare aggressus est. Neque is ausis ex-
cidit quidquid obloquantur quibus temeraria. esse visa sunt⁷ veluti Adlerus in programmate a
Bernhardio commemorato hist. litt. latin. p. 469 ed. IV. At hoc ipsum quod dico frustra esse
qui pro carminis genuitate pugnent nonne temeriarium est ejus dictum cui, quod fateor, Ad-
leri adversarii disputationem ⁴per bibliopolarum rationes minus commodas ne acquirere qui-
dem licuit? > Scilicet vero invento et ad oculos quod dicunt demonstrato facile neglegere nobis
videmur eorum posse argumenta quae, utut scite et cum specie quadam veritatis inventa, tamen
ad sententiam nostram infringendam non amplius valere possunt. Non hoc dico ‚ Hauptii
rationes omnes usquequaque ita esse munitas ut omnem confutationis spem eludant, concedo
elevari interdum posse aliis oppositis auctoremque carminis qualiscumque est in quibusdam
reprehendi quae minime reprehensione digna sunt: at neglexit quoque Hauptius et culpare
omisit quae vel maxime in vitiorum numero censenda erant 3 in universum vero judicanti, ubi
in singulis non haeseris, tam est ejus argumentatio quam e't rei metricae et grammaticae et vero

etiam historiae superstruxit, ad persuadendum apta et efficax, ut assensum omnino extorqueat.

