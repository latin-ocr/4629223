¹4

 

levitas ne dicam futilius, ut boni dispendio otii in eas accuratius inquirere vix operae pretium
esse videatur. Quid quod in altera prioris elegiae parte membrorum compages sententiarum-
que commissura tam est laxa, immo tam hiulca ut novissimo editori, Ottoni Ribbeckio, aliquot
lacunarum signa statuere visum fuerit, hac scilicet causa satis memorabili nec nimis repro·
banda »non quia excidisse quaedam α putaverit sed ut variorum rhetorum in eodem themate
versantium colores discerneret? Incipit igitur poeta
Defleram J'uvenis tristi modo carmine fata:
sunt etiam merito carmina danda seni.
⁴ut juvenis deflendus enim tam candidus et tam
longius annoso vivere dignus avo.
5 lrreligata ratis numquam defessa Charonis

it redit in vastos semper onusta lacus.
Miror, fugisse interpretes, inter vv. 4 et 5 lacunam esse duorum saltem versuum hac

fere sententia explendam: sic senex quoque exactis quidem annis sed iisdem rerum gestarum
copia plenissimis cantu lugubri est dignus Hanc apodosin et sententia flagitat et grammatica,
quippe ut particula quae protasin inchoat vix haberet quo referretur, omissa illa apodosi.
Poeta sui erga Maecenatem muneris causam hanc affert (v, 9 seqq.)

nec mihi, Maecenas, tecum fuit usus amici:

Lollius hoc ergo conciliavit opus.
Foedus erat nobis nam propter Caesaris arma,
Caesaris et similem propter in arma fidem.

Igitur commilitium foedus junxit. Qua in re quae partes fuerint Lollio nescitur, nec, opinor
injuria; aut enim magnopere fallor aut nullus est Lollius ille; quae lectio num vera sit
etiam Ribbeckius dubitat et eo rectius quidem, quod illius quoque scriptura a quibusdam
manuscriptis perhibetur. Quid autem veri est similius quam poetam amicitiam inter arma
bellique strepitum natam tenerosque sensus inde efflorescentes mollius opus dixisse? Sed vel
sic nondum locus est sanatus, erqo enim particula maxime friget post Lollius, immo intole-
rabilis est post mollius lectionem. Nec video, ad sententiam bene conformandam quid aptius
cogitari possit quam

mollius hoc Mavors conciliavit opus —-
optime scilicet durum belli antistitem mollioris dici operis conciliatorem nemo non videt.
Ad litterarum similitudinem fateor aliam potius vocem desiderari3 sed depravata vera
lectione mollius in Lollius sive illius ne illa quidem mutatio religionem injicere potest. -—

