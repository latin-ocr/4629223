10

»tumulo portaris et igni« , quippe. portandi verbum neque tumulo neque igni satis aptum est
Sequentem versum considerantibus

haec sunt in reditus dona parando tuos
veri non absimile videbitur scripsisse nostrum: tumulo donaris et igni. — Legimus v. 141 seq.

quos primum vidi fasceS, in funere vidi

et vidi eversos indiciumque mali —- at, opinor, Livia, cujus sunt verba, fasces dixerat
ιἠυενεοε, quod erat moris in funeribus Romanorum. Ain vero? Nonne iidem fasces dicuntur
fracti versu ¹77: consul init fractis maerentem fascibus urbem? lta quidem; igitur recte se
habet versus superior. ego vero utrumque locum adduxi, ut novo argumento demonstrarem
nostrum poetam non nimis esse antiquum, quippe qui morem illum Romanorum vertendorum
sive invertendorum fascium (Tacit. Annal. 111. 2) fallente memoria commutaverit cum alio quem
medii aevi temporibus potius viguisse et vel nostra aetate passim usurpari constat. — V. 167 seqq.

Quin etiam corpus matri vix vixque remissum

exsequiis caruit, Livia, paene suis.

Quippe ducem arsuris exercitus omnis in armis

inter quae periit ponere certus erat. —En dicendi genus prorsus abnorme et plus quam
contortum ducem arsuris in armis ponere inter quoe periit! Non dico, aliud esse inter armv
(h. e. inter pugnam) perire et in armi-s· (h. e. armatum) perire, neque nisi in armis quemlibet
componi posse, hoc saltem quem voluit poeta sensu, at arsuris in armis ponere pro eo quod
est simul cum armis comburere quis unquam poeta tanta fuit perversitate ut dicere non
erubuerit? Neque nostrum dixisse arbitror. Igitur haud multum aberat quin corrigerem

quippe ducem arctois exercitus omnis in arvis

intra quae periit ponere certus erat. —- Urbem Romam in tanto tamque communi omnium
luctu gemere miserabilemque vultum induere (v. 181) consentaneum est, cives vero cur incertos
et pavidos (v. 183. 184) faciat poeta, non bene intellegitur, qui tamen ut sibi constaret dicere
debebat et, ni fallor, dixit v. 183 incerti clauduntque domos trepidantque pcr urbem pro eo
quod legitur strepitant. -- Postquam poeta quales in luctu sese gesserint juvenes, seneS‚ Au-
soniae matres nurusque deinceps enarravit, pergit v. 209

Et voce et lacrimis laudasti Caesar, alumnum.

Hoc tu noli credere⁷ lector, dixit enim sine dubio Tu voce et lacrimis seqq. Quod-
contra restituenda est vocula et versui 220. Et vox adversis collibus icta redit -— ubi legitur
at, repugnante sententia, namque praecedit

te clamore vocant iterumque iterumque secundo.

Tiberinus ipse pater a lugendo sese non continuit (v. 221 seqq.) qui

